---
weight: 1
title: "ఈ ప్రపంచం సాక్షి గా "
date: 2020-06-11T22:19:54.599Z
featured-image: /img/uploads/b0b3b386303643e1b1cd80f43b9d030c_18.jpg
tags:
  - FightAgainstRacism
  - ICantBreathe
  - అమెరికా
categories:
  - కవిత
author: నిధి
description: అమెరికాలో George Floyd హత్య చేసినా పోలీస్లా పై
timeToRead: "15"
---
అమెరికాలో George Floyd హత్య చేసినా పోలీస్లా పై <!--more-->

మా స్వేదం తోనే

మీ శ్వేత వర్ణం నునుపు తేలి మెరుస్తుంది

మా ఏడేడు తరాలు పునాదులుగా పూడ్చబడి

శ్వేత సౌధం రాజసం వలక పోస్తుంది

మమ్ము ఇనుప గొలుసులతో అంగట్లో నిలబెట్టినాడు

మేం తల ఎత్తలేదు కాబట్టే

లిబర్టీ విగ్రహం తల ఎత్తి ప్రపంచానికి కనిపిస్తుంది

చాకిరీ చేయడమే జీవితంగా

నాలుగు వందల ఏళ్ల నుండి

మా రక్తం చెమట నదులైతేనే

అమెరికా అగ్రరాజ్యమైంది

ఈ సుక్షేత్రాలు భవనాలు రహదారులు

పరిశ్రమలు వ్యాపారాలు థీమ్ పార్క్ లు ఒకటేమిటి

అమెరికా సమస్త సంపదలు సౌకర్యాలు

మా సృష్టి మా కష్ట ఫలం

మా అమ్మతాతల తల్లితండ్రుల శ్రమ నైపుణ్యాలకు రూపం

ఈ భూమి తో 

మా జీవితాలు ఎంత పెనవేసకుంటే  ఏమి

ఎన్ని తరాలు మారితేమి

మేం ఆఫ్రికన్లమే  కాదంటే ఆఫ్రికన్  అమెరికన్లం

మీరు అమెరికన్లు అదేలా ?

భూమి పుత్రులు రెడిండియాన్లై కడతెరినా చోట

ఈ భావన మీదే పోరాడాలని ఉంది

ఎందుకంటే

ఇప్పుటికి ఈ భూమి మీదే అనే భావనే

మా మెడ పై కాలు మోప గల్గిందనిపిస్తుంది

ఇంకా మేం వాళ్ళను కాళ్ళ కింద తొక్కి పట్టగలం

అనే భావాన్ని ప్రపంచానికీ అందించాలనే

చచ్చే వరకు మెడను తొక్కి పెట్టారు అనిపిస్తుంది

ఇప్పుడు ఆ భావం మీదే పోరాటం చేయాలని ఉంది

ఉప్పు మిరపకాయ ఉద్యోగాల కోసం కాదు

పోరాటం సమ భావం సమ భాగం కోసం

ఈ దేశ సంపద నిర్మాతలు గా

తగు గౌరవం చరిత్ర లో తగు స్థానం కోసం 

పోరాడాలని ఉంది

కోల్పోయిన దానికి పరిహారం వదిలేద్దాం

రావాల్సిన ఔన్నత్యము వచ్చే వరకు పోరాటం ఆగదు

ఈ ప్రపంచం సాక్షి గా